---
title:  "Hogwarts"
subtitle: "Anul școlar începe în curând!"
author: "Craftana"
avatar: "img/authors/wferr.png"
image: "/img/hogwarts_article/cover.jpg"
date:   2020-02-05 10:12:01
---

Cu toate că seria de cărți a început să fie publicată înainte de secolul acesta, majoritatea am auzit cel puțin o dată de celebra serie Harry Potter. Și dacă prietena ta e fană înrăită, prin ce alt mod mai bun ai putea să o surprinzi decât printr-o scrisoare de acceptare personalizată la Hogwarts, școala magică pentru vrăjitori și vrăjitoare?

Așa a gândit cineva care a apelat la serviciile Craftana pentru a-și surprinde iubita cu ocazia aniversării lor. Putem spune că procesul a fost cel puțin la fel de interesant ca și rezultatul final.

În majoritatea cazurilor, când ceea ce faci se pliază pe o anumită nișă, primul pas este research-ul, adică informarea mai profundă despre domeniul respectiv. Am vrut ca scrisoarea să nu vină doar de la niște iubitori de scrisori, ci și de la niște cunoscători al universului Harry Potter, astfel încât scrisoarea să se simtă ca și cum ar fi semnat-o Minerva McGonagall în persoană. 

Ne-am întors acolo unde a început totul, în prima carte, când Harry încă nici nu știa ce puteri zac în el și ce lume fantastică urma să cunoască și să exploreze. Cum a arătat scrisorea? Ce scria în ea? Cum s-a simțit Harry? Poate nu știm exact ce a simțit (ne putem imagina totuși), dar știm cum arăta:

![Letter opening](/img/hogwarts_article/harry_potter.gif)

După ce ne-am familiarizat cu povestea, atmosfera și estetica din spatele scrisorii, am început să materializăm ideea. Întâi au fost doar niște ciorne într-un program. Am experimentat cu font-uri, alinierea, mărimea, așezarea sau grosimea caracterelor până când am obținut aspectul dorit. 

Apoi a fost necesar să vedem ce forma ar putea avea rezultatul final, așa că am făcut niște prime încercări. Cu ajutorul lor am perfecționat aspectul până când era aproape identic cu un original și l-am scos la imprimantă, așa cum și-a dorit cel căruia i-a venit ideea.

![Design stages](/img/hogwarts_article/stages.jpg)

Desigur, nu ar fi fost autentică fără sigiliu; sigiliu roșu de ceară, așa cum scrie la carte - la propriu. Pentru a rămâne cât mai fideli scrisorii lui Harry, n-am pus un sigiliu oarecare, ci unul special marca Hogwarts. Inspirați de logo-ul școlii am creat un model tridimensional pe care l-am adus la realitate, folosind magia precum Ron făcea obiectele să plutească folosind Wingardium Leviosa. Acesta a fost folosit pe post de ștampilă pentru sigiliu.

![3D stamp](/img/hogwarts_article/stamp_3d.jpg)

Cum nicio vraja nu iese din prima incercare, nici primiele noastre stampile nu au avut rezultatele asteptate. Dar ca orice vrajitori buni am perseverat pana cand am ajuns la aspectul dorit.

![3D stamps](/img/hogwarts_article/stamp_2.jpg)

În final am împăturit scrisoarea, am adăugat lista de cumpărături și manuale pentru viitori elevi la școala de magie și am sigilat-o. Nu știm dacă o poză ajunge pentru a exprima satisfacția finalizării produsului, dar vom încerca:

![End result 1](/img/hogwarts_article/result_1.jpg)

![End result 2](/img/hogwarts_article/result_2.jpg)

Bucuria noastră a fost și mai mare când destinatara și-a primit scrisoarea și s-a bucurat aproape la fel de mult ca și un viitor coleg al legendarului trio.